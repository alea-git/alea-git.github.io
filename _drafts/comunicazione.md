---
author: Alessandro Trezza
title: Comunicazione
date: 2019-11-20 09:00:00 +0000
description: ''
featured_image: ''

---
Per quanto un servizio possa essere ben fatto, senza una comunicazione efficace, risulta lavoro inutile.

Potrebbe sembrare una banalità, eppure è un errore frequente nel mondo delle startup. Presi dall'entusiasmo iniziale, ci si concentra ad arrivare il prima possibile al giorno in cui il servizio sarà utilizzabile, perché si pensa che "dopo sarà più facile farlo provare e diffonderlo". E invece è la strada peggiore e più rischiosa.

Noi l'abbiamo capito con YouRemind: ci siamo trovati, dopo moltissimo tempo dedicato alla sviluppo, con un'app complessa, troppo per un MVP, pronti per lanciarla sul mercato. Il problema è che non avevamo dedicato alla comunicazione neanche un decimo di quello utilizzato per realizzare il progetto: il nostro target era B2B, quindi cercavamo di chiedere degli appuntamenti ad alcune associazioni nella nostra zona, nulla di più.

Dopo aver approfondito il digital marketing e migliorato le mie competenze, con Fudeo la strategia è stata più strutturata: Google ads, email marketing e una presenza su YouTube. Finora il risultato è stato soddisfacente ma non sufficiente, credo che sarà necessario ripensare nuovi canali nel prossimo futuro, appena avremo del tempo da non dedicare a Proance.

Ed è proprio di quest'ultimo che vorrei approfondire la strategia, essendo che, questa volta, abbiamo un bagaglio di esperienze un po' più importante dei progetti passati.

Innanzitutto, a differenza delle altre esperienze, prima di partire con lo sviluppo ci siamo presi un momento specifico per decidere la strategia di comunicazione da adottare con Alea Makers e Proance.

Il risultato è stata questa lavagna, che andrò a spiegare.

![](../board7.jpg)

L'obiettivo primario è quello di avere una mailing list di contatti interessati a Proance da utilizzare per il lancio della prima beta, così da avere utenti già dal primo giorno. Secondariamente, farci conoscere come Alea Makers.

Dunque, abbiamo ritenuto necessario dividere la strategia in due parti: una in italiano e una in inglese. 

La diffusione di Alea Makers rientra nella strategia in italiano, poiché potremo faremo leva sul movimento Open Startup, essendo poco diffuso in Italia. Il fulcro sarà il nostro blog e LinkedIn, in cui spiegherò in dettaglio, come sto facendo, le nostre scelte i nostri risultati. 

Leggendo la lavagna, sono segnati i primi tre articoli da produrre: introduzione all'Open Startup, com'è nato Proance e come stiamo validando l'idea. In realtà, l'articolo che stai leggendo si è inserito tra il secondo e il terzo, poiché, in corso d'opera, mi è sembrata la continuazione logica di quello precedente.

Per la strategia in inglese, il nostro focus è completamente rivolto su Proance, dato che è più semplice intercettare coloro che appartengono al nostro target, gli imprenditori digitali con progetti in early stage. 

Cercheremo di coinvolgere le community presenti su Reddit, IndieHackers e ProductHunt per validare l'idea e trovare dei beta tester.

Abbiamo già provato a postare sui primi due, raccogliendo qualche email (non ci riteniamo soddisfatti dell'esperimento, probabilmente abbiamo sbagliato sia l'orario in cui abbiamo postato che il tipo di testo, troppo pubblicitario per quel tipo di community; certamente riproveremo), mentre per ProductHunt, essendo il più importante, vogliamo utilizzarlo esclusivamente per il lancio della beta.